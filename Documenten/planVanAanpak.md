### Voorwoord
Voor u ligt het plan van aanpak voor het eindproject van de DWA course. Dit plan van aanpak is geschreven in het kader van het eindproject van de DWA course. Gedurende dit project gaat ons team bezig met het maken van een fish-disease-analysis tool.

Bij dezen willen wij als team graag onze opdrachtgever Coen Burgers bedanken voor het gestelde vertrouwen in ons. Tevens willen wij de betreffende begeleiders van de Hogeschool van Arnhem en Nijmegen bedanken voor hun wijsheid en motiverende woorden die ons hebben geholpen om dit plan van aanpak tot een compleet geheel te maken.

Wij wensen u veel leesplezier toe.
Mitch, Ruud, Sjoerd, Coen, Roy, Jaap.

6 november '17

### Inleiding
Onze opdrachtgever, Coen Burgers, heeft een passie voor vissen. Hij wil graag zijn kennis over vissen delen met de rest van de wereld.

Voor onze opdrcahtgever moet er een analyse systeem gemaakt worden waarin mensen gemakkelijk informatie kunnen vinden over vissenziektes, data te kunnen verzamelen en vinden over hun aquarium. Door een aantal vragen te beantwoorden kunnen gebruikers uitvinden wat er mis is met hun vis. Mochten ze dan meer informatie willen hebben dan kan er contact worden opgenomen met een expert.

In dit document beschrijven wij hoe wij dit systeem willen visualiseren en hoe wij dit gaan aanpakken.

### Context
<b style="color:red">[Content hier beschrijven]</b>

### Aanleiding
De fish-disease-analysis tool wordt gemaakt in opdracht van Coen Burgers. Coen heeft in het verleden veel geld kwijtgeraakt aan vissenziekten in zijn eigen aquarium. Deze kennis wil hij delen met de buitenwereld.

Volgens Coen gaan mensen vaak niet goed met hun vissen om. Dit door bijvoorbeeld een vis van duizend euro te kopen en te bezuinigen op visvoer waardoor de vis zich niet op zijn gemak voelt. Met dit systeem wil onze klant voorkomen dat mensen deze fouten (opnieuw) maken. Wat daarbij vooral belangrijk is is dat het systeem makkelijk te gebruiken is en dat je alle facetten van vissenziektes samen krijgt op één platform.

In het volgende figuur maken wij duidelijk wat er mogelijk moet zijn binnen het systeem:

| Als klant wil ik:                                             | Als beheerder wil ik:
| ------------------------------------------------------------- |--------------------------------------------------------|
| Snel informatie kunnen vinden.                                | Analyses op basis van foto's en filmpjes kunnen maken. |
| Alle facetten van vissenziekten samen krijgen in één platform.| Een flexibel beheerssysteem.                           |
| Image classifiers zien om vissen te herkennen.                | Een meertalig systeem.                                 |
| Producten zien die nuttig zijn in mijn aquarium.              | Kunnen chatten met klanten.                            |
Figuur 1: kort overzicht van de wensen.

Daarnaast krijgen wij dit project om verschillende vaardigheden, die wij de afgelopen periode geleerd hebben, te testen in een groot project. Daarbij komen de volgende competenties te pas:

1. De student maakt op basis van een klantvraag, een product backlog, en onderhoudt die tijdens het project.
2. De student onderzoekt nieuwe ontwikkelingen m.b.t. (web)technieken en/of methoden op hun toepasbaarheid in het project.
3. De student maakt architectuur beslissingen voor de verspreiding van business-logic over server, clients en 3rd-party services, en een ontwerp maken voor de resulterende API’s.
4. De student realiseert een prototype van een realtime web-applicatie.
5. De student test de werking van het systeem op een gestructureerde en geautomatiseerde manier.
6. De student documenteert de technische aspecten van de applicatie ten behoeve van opvolgers.
7. De student opereert op professionele wijze qua communicatie, samenwerking en projectmatig werk.

### Doelstelling
Het doel is om een systeem te maken voor Coen Burgers waarbij je makkelijk, snel en op een overzichtelijke manier informatie kan vinden over verschillende vissenziektes. Mocht je persoonlijk advies willen hebben moet er de mogelijkheid zijn om een chat op te kunnen starten met een expert waarbij foto’s en video’s verzonden kunnen worden.

Het probleem wat hiermee opgelost moet worden is dat mensen die voorheen niet goed nadachten over de leefomgeving van hun vis dit nu wel gaan doen.

Het CMS voor dit systeem is waarin in dit project de nadruk op wordt gelegd. Deze moet flexibel en gebruiksvriendelijk zijn. Via dit CMS systeem moet een eventueel toekomstige projectgroep de site verder kunnen uitbreiden met bijvoorbeeld een extra taal.
